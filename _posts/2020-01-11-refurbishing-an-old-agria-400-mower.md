---
layout: post
title: "Refurbishing an old Agria 400 mower"
category: Mechanical
tags: [Agria]
indeximage: 
comment_id: Agria_refurb
summary: "Mooi prutsen met vette vingers"
---

# Achtergrond

Ik heb een maaimachine gekocht om het hoge gras in ons weiland te kunnen maaien. Het is een Agria 400 eenassige tractor geworden, met een bijbehorende maaibalk.

![De Agria 400]({% postfile IMG_20191026_141054.jpg %} )

De machine is 30 jaar oud, dus er zijn een paar kleine dingen niet 100% in orde. Zelf heb ik al de motor gereviseerd, en een paar afgebroken beugeltjes vervangen en binnenbanden in de wielen gezet.

Wat er nog niet zo lekker is: de ophanging van de maaibalk is flink versleten.
Om de gereedschappen makkelijk te kunnen wisselen, hangt de maaibalk (oranje) in haken aan de motor (groen). Beide delen zijn flink uitgelopen, en er is wat afgebroken.


![Van de bovenkant]({% postfile IMG_20200108_165034.jpg %} )

Veel te veel speling. Aan deze kant (de bovenkant), maar ook aan de onderkant.

Mijn vraag is: is het mogelijk dit te herstellen? De onderdelen zijn te koop bij Agria en als lassen niet gaat, doe ik dat. Maar ze zijn flink duur: het groene deel kost EUR 162, het oranje deel iets van EUR 150. 
Misschien kan ik ook sloop onderdelen vinden.

# Groene deel

![Steunpin]({% postfile IMG_20200108_165215.jpg %} )

Steunpin (de lange doorlopende pin) was bijna helemaal versleten aan de rechter kant. Ik heb hem eruit geslepen en een nieuwe 12mm pin gemaakt van een restje staal wat ik had liggen. Deze moet worden vastgelast. Oorspronkelijk was het gelast bij de beide ogen links en rechts, en in het midden.
Een van de ogen is uitgescheurd, waarschijnlijk handig om dat ook te lassen.

![Oog gescheurd]({% postfile IMG_20200108_165253.jpg %} )

![Detail oog]({% postfile IMG_20200108_165226.jpg %} ) 

 Missende stofkap (waar rode cirkel staat). Interesseert mij niet zo veel, kunnen we zo laten.
 
![Stofkapje]({% postfile  IMG_20200108_165302.jpg %} )
 
 Uitgesleten gebied rondom de sleuven waar de montage veren landen. Kan dit opgelast worden?
 
![Uitgesleten]({% postfile  IMG_20200108_165329.jpg %} )
 
 Uitgevreten ophanghaken. Oorspronkelijk zijn deze haken veel kleiner van vorm. Kan dit opgelast worden, of misschien een plaatje oplassen? In de tekening kunnen we ongeveer zien hoe het zat.
 
![Tekening]({% postfile  Tekening.png %} )
![Uitgevreten]({% postfile  IMG_20200108_165347.jpg %} )
 
 In de tekeningen kun je zien, dat er oorspronkelijk een gootje tussen de twee haken zit, zodat de druk verdeeld wordt. Je kunt de resten van de las nog zien zitten. En het vuil wat zich onder dit gootje heeft verzameld over de jaren.
 
 Het zou mooi zijn om dat gootje weer te herstellen, gaat dat?
 
 In een ebay advertentie zag ik een plaatje van een machine waar het gootje duidelijk op staat:
 
![Gootje]({% postfile  IMG_0010.JPG %} )


# Oranje deel:

![Scheurtjes]({% postfile IMG_20200108_165147.jpg %} )

Enkele scheuren rondom de montage gaten. Is het mogelijk deze te lassen?



![Slijtage]({% postfile IMG_20200108_165122.jpg %} )
![Slijtage nokken]({% postfile  IMG_20200108_165449.jpg %} )

Uitvreten van de dragende nokken links en rechts, maar vooral rechts. Kan dit opgelast worden? 
